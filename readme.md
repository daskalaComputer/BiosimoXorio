1ο Δημοτικό Σχολείο Παπάγου, Τμήμα: ΣΤ2
Project Ρομποτικής για τον 4ο Διαγωνισμό Ρομποτικής ΕΛΛΑΚ
"Βιώσιμο Κυκλο-Χωριό"
Εκπαιδευτικός: Αναστασία Κωνσταντέλου, ΠΕ86
Άδεια χρήσης: CC-BY


Θα προσπαθήσουμε να κατασκευάσουμε ένα Βιώσιμο "Κύκλο-Χωριό".
Το Χωριό θα αποτελείται από 5 Σπίτια, όσα είναι και τα κριτήρια (οι άξονες) που θεωρούμε ότι πρέπει να ικανοποιούνται προκειμένου να λειτουργήσει ένας οικολογικός οικισμός στα πλαίσια της Κυκλικής Οικονομίας. Τα "Σπίτια" θα είναι κυκλικά συνδεδεμένα μεταξύ τους και θα στέλνουν μηνύματα το ένα στο άλλο. Είναι πολύ βασικό στοιχείο στην κατασκευή η συνδεσιμότητα των "Σπιτιών".



Κάθε "Σπίτι" θα ελέγχεται από ένα microbit και το καθένα από αυτά θα ικανοποιεί ένα ή περισσότερα από τα παρακάτω 5 κριτήρια:

1) Αποδοτικότητα(Οικονομία, νοικοκυροσύνη, αλληλοσεβασμός)
2) Ανανεώσιμες πηγές ενέργειας
3) Διαχείριση αποβλήτων
4) Πράσινες ζώνες - Διαχείριση Αγροτικής Παραγωγής
5) Κινητικότητα και μοίρασμα αγαθών και υπηρεσιών


Κάθε "Σπίτι" θα έχει είτε τη μορφή ένος  θόλου, που θα κατασκευαστεί με τη βοήθεια 3D εκτυπωτή ή και με χειροτεχνίες που θα προσομοιάζουν ένα θερμοκήπιο-μινιατούρα.


Θα χρειαστούμε:

5 τεμάχια micro:bit V2
κροκοδειλάκια, μπαταρίες, καλώδιο σύνδεσης με Η/Υ, φωτοευαίσθητη αντίσταση, μετρητή υγρασίας, edge connectors, διάφορους sensors πχ μεθανίου κλπ
PLA filament 2.85mm (0.5kg)

