1ο Δημοτικό Σχολείο Παπάγου
Project Ρομποτικής για τον 4ο Διαγωνισμό Ρομποτικής ΕΛΛΑΚ
"Βιώσιμο Κυκλο-Χωριό"
Εκπαιδευτικός: Αναστασία Κωνσταντέλου, ΠΕ86
Τμήμα: ΣΤ2

Θα προσπαθήσουμε να κατασκευάσουμε ένα Βιώσιμο "Κύκλο-Χωριό".
Το Χωριό θα αποτελείται από 5 Σπίτια, όσα είναι και τα κριτήρια (οι άξονες) που θεωρούμε ότι πρέπει να ικανοποιούνται προκειμένου να λειτουργήσει ένας οικολογικός οικισμός στα πλαίσια της Κυκλικής Οικονομίας. Τα "Σπίτια" θα είναι κυκλικά συνδεδεμένα μεταξύ τους και θα στέλνουν μηνύματα το ένα στο άλλο. Είναι πολύ βασικό στοιχείο στην κατασκευή η συνδεσιμότητα των "Σπιτιών".

Κάθε "Σπίτι" θα έχει είτε τη μορφή ένος γεωδαιτικού θόλου, που θα κατασκευαστεί με τη βοήθεια 3D εκτυπωτή ή και με χειροτεχνίες που θα προσομοιάζουν ένα θερμοκήπιο-μινιατούρα.

Σημαντικό ρόλο παίζει η σχεδίαση και η κατασκευή του Γεωδαιτικού Θόλου.
Ο Γεωδαιτικός Θόλος παρουσιάζει τα ακόλουθα πλεονεκτήματα:
1) Αποδοτικότερη θέρμανση και ψύξη δεδομένου ότι, πρώτον, υπάρχουν λίγες, ή και καθόλου, γωνίες όπου η θερμότητα μπορεί να παγιδευτεί
2) Υπάρχει λιγότερη περιοχή επιφάνειας ανά τετραγωνικό συγκριτικά με ένα κανονικό σπίτι το οποίο εγγυάται λιγότερη απώλεια θερμότητας 
3) Μέσα σε ένα θόλο η συνολική ροή αέρα είναι καλύτερη απ’ ό,τι σε ένα συμβατικά κατασκευασμένο σπίτι
4) Είναι οικολογικό

Κάθε "Σπίτι" θα ελέγχεται από ένα microbit και το καθένα από αυτά θα ικανοποιεί ένα ή περισσότερα από τα παρακάτω 5 κριτήρια:

1) Αποδοτικότητα(Οικονομία, νοικοκυροσύνη, αλληλοσεβασμός)
2) Ανανεώσιμες πηγές ενέργειας
3) Διαχείριση αποβλήτων
4) Πράσινες ζώνες - Διαχείριση Αγροτικής Παραγωγής
5) Κινητικότητα και μοίρασμα αγαθών και υπηρεσιών

Θα χρειαστούμε:

5 τεμάχια micro:bit V2
κροκοδειλάκια, μπαταρίες, καλώδιο σύνδεσης με Η/Υ, φωτοευαίσθητη αντίσταση, μετρητή υγρασίας, edge connectors, διάφορους sensors πχ μεθανίου κλπ
PLA filament 2.85mm (0.5kg)

Υπολογίζουμε το κόστος στα 200 €
